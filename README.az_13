آزمایش سیزده :
هدف آزمایش:
در این آزمایش، قصد داریم با استفاده از یک پتانسیومتر مقدار ولتاژ ورودی آنالوگ را بخوانیم و شدت روشنایی LED را متناسب با مقدار خوانده شده تنظیم کنیم.
تجهیزات مورد نیاز:
1. برد Arduino 
2. یک عدد LED
3. مقاومت 220Ω 
4. یک عدد پتانسیومتر 
5. بردبرد و سیم‌
شرح عملکرد برنامه:
در برنامه، پایه LED به شماره 9 معرفی شده است که از نوع PWM می‌باشد. در تابع setup() ارتباط سریال برای نمایش مقادیر روی مانیتور سریال فعال شده و پایه 9 به عنوان خروجی تنظیم می‌شود.
در بُخش loop() مقدار آنالوگ پتانسیومتر از پایه A0 خوانده می‌شود. مقدار خروجی تابع analogRead() بین 0 تا 1023 است.
از آنجا که مقدار PWM در analogWrite() بین 0 تا 255 است، مقدار خوانده شده با تقسیم بر 4 مقیاس‌بندی می‌شود.
با چرخاندن پتانسیومتر، شدت نور LED به صورت پیوسته تغییر می‌کند. همچنین مقدار ورودی برای مشاهده روی سریال مانیتور چاپ می‌شود.
نتیجه‌گیری:
این آزمایش نشان داد که می‌توان از ورودی آنالوگ برای کنترل خروجی PWM استفاده کرد. به این ترتیب، پتانسیومتر نقش کنترل‌کننده شدت نور LED را دارد. این روش در پروژه‌هایی مانند دیمرهای روشنایی، کنترل سرعت موتورهای DC و تنظیمات کاربری در سیستم‌های کنترلی استفاده می‌شود.
